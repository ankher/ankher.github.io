---
layout: blog
title:  "De onzichtbare kracht"
date:   2020-06-20
tags: [kracht,intuïtie,energie,balans]
---

Wat is dat: intuïtie?

Is dat aangeboren? kan je dat leren? is dat iets voor vrouwen alleen, of hebben mannen dat ook?   
Het is in elk geval iets "ongrijpbaars", onverklaarbaars, en laat dat nu net zo moeilijk zijn in deze 21e eeuw vol controledrang en wetenschappelijke bewijsvoering.   

Intuïtie is zoiets als 'buikgevoel', een aanvoelen zonder er mentale verklaring aan te kunnen geven. Het gaat zelfs verder: de stem van het ego, het mentale denken, ondermijnt elke fractie van intuïtief aanvoelen!   

Het gaat meestal zo: je voelt iets aan, en ogenblikkelijk gaat het rationele denken er dissectie op uitvoeren: "van waar komt dit gevoel? wat is dit gevoel? leidt het ergens toe? het kan toch niet? het kan toch niet waar zijn? het zal toeval zijn. Ik zal me vergissen. Het zal wel fout zijn want ik kan het niet bewijzen, etc..."   


Als je dit herkent, heb je wellicht al een paar keer het stemmetje van je intuïtie monddood gemaakt... is dat erg? nee, want dat stemmetje is zacht en geduldig. Het wacht zijn toer wel af, of het begint gewoon meer en meer te hameren zodat je er wel anders mòet naar kijken.   

Dat is een hele uitdaging, want je wordt er niet bepaald direct au serieux door genomen. Al in de eerste plaats niet door jezelf en je rationeel denken. Laat dan staan door je onmiddellijke omgeving. Maar eens je die intuïtie ontdekt hebt, wat dan? Kan je er verder mee aan de slag? kan het groeien? 

Daarom heb ik deze Intuïtieschool opgericht! Vanuit de nood voor al wie hierin begeleiding zoekt. Je bent immers geboren met 6 zintuigen: horen, zien, voelen, proeven, ruiken, 'weten'. De eerste 5 zijn meest bekend; het 'weten', de intuïtie, wordt vergeten. Je leert er ook niet zoveel over op school. En dat is een gemis! Want het 'weten' is de basis van alles! Het is een soort van ge-weten, zonder connotatie van moraliteit. Je hebt het altijd al geweten; dat kleine stemmetje binnen in je, je kent het wel, je hoort het soms wel, maar je luistert er nooit naar. 

In de Intuïtieschool wil ik je aanleren er wèl naar te luisteren; in de eerste plaats door er leren vertrouwen in te hebben! spelenderwijs, gelijk een kind dat iets nieuws ontdekt!

Want wat is het grote voordeel van je intuïtie te kennen en te vertrouwen? dan herken je waarheid van leugen, dan sta je volledig in je eigen kracht zonder manipulatie van buitenaf, en dat houdt dan weer in dat je volledig in je eigen energie blijft, zonder energie te verliezen. En zo blijf je in balans. 

De intuïtieschool streeft naar mensen en een wereld in balans. Ratio is nodig, om de indrukken en impulsen vanuit de intuïtie vorm te geven, bij voorbeeld hoe geraak ik van A naar B. Maar het gaat te vaak andersom: het hoofd dicteert, domineert, je creatieve intuïtieve impuls wordt genegeerd. Voor het ogenblik knelt daar het maatschappelijke schoentje. De wereld is tè veel overgeheld naar ratio en wetenschappelijk denken. Dat is enkel 1 luik van ons menselijk potentieel. Maar we hebben zò veel meer! We zijn zo veel meer! We hebben ook de intuïtie, de creativiteit, het (aan)voelen als tegengewicht nodig. En dat leer je hier!   


Jouw onzichtbare kracht zal stilaan zichtbaar worden, en je energie zal toenemen omdat je zal beginnen leven vanuit die kracht!






